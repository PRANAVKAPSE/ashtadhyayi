---
index: 7.3.15
index_padded: 7.3.015
sutra: संख्यायाः संवत्सरसंख्यस्य च
vritti: balamanorama

---
<<सङ्ख्यायाः संवत्सरसङ्ख्यस्य च>> - ठञि त्वादिवृद्धौ प्राप्तायां — सङ्ख्यायाः संवत्सर । आदिवृद्धिप्रकरणेउत्तरपदस्ये॑त्यधिकारे इदं सूत्रम् । संवत्सरश्चसङ्ख्या चेति समाहारद्वन्द्वात् षष्ठी । सङ्ख्याया उत्तरपदस्येति । सङ्ख्यायाः परस्य संवत्सरसङ्ख्यस्योत्तरपदस्येत्यर्थः । नन्वत्र संवत्सरग्रहणं व्यर्थं, संवत्सरस्य द्वादशमासपरिमाणतयापरिमाणान्तस्याऽसञ्ज्ञाशाणयो॑रित्येव सिद्धेरित्यत आह — परिमाणान्तस्येत्येवेति ।