---
index: 1.4.7
index_padded: 1.4.007
sutra: शेषो घ्यसखि
vritti: balamanorama

---
<<शेषो घ्यसखि>> - तृतीयैकवचने हरि आ इति स्थिते घिकार्यं वक्ष्यन्घिसञ्ज्ञामाह — शेषो । "यू स्त्र्याख्यौ" इत्यतो "यू" इत्यनुवर्तते । इश्च उश्च यू=इवर्णश्च उवर्णश्च ।ङिति ह्यस्वश्चे॑त्यतो "ह्यस्व" इत्यनुवर्तते । तच्च यूभ्यां प्रत्येकमन्वेति । उक्तान्नदीसञ्ज्ञकादन्यः शेषः । स च यूभ्यां प्रत्येकमन्वेति ।शब्दस्वरूप॑मित्यध्याहार्यं यूभ्यां विशेष्यते । तदन्तविधिः । तदाह — अनदीसञ्ज्ञावित्यादिना । शेषः किमिति । अनदीसञ्ज्ञकत्वविशेषणं किमर्थमिति प्रश्नः । मत्यै इति । शेषग्रहणाऽभावेङिति ह्यस्वश्चे॑ति नदीत्वपक्षेऽपि घिसञ्ज्ञा स्यात् । ततश्च आण्नद्याः॑ इत्याडागमे वृद्धौघेर्ङिती॑ति गुणेऽयादेशे "	मतयै" इति स्यादिति भावः । शेषग्रहणाऽभावे ।ञपि "मत्यै" इत्यत्र घिसञ्ज्ञा न भवति,आकडारादेका सञ्ज्ञे॑त्यनवकाशया नदीसञ्ज्ञया बाधादित्यत आह — एकसञ्ज्ञेति । वातप्रम्ये इति । ह्यस्वग्रहणाऽभावे वातप्रमी-ए इति स्थिते ईकारान्तस्यापि घिसञ्ज्ञा स्यात् । ततश्चघेर्ङिती॑ति गुणेऽयादेशे च "वातप्रमये" इति स्यात् । अतो ह्यस्वग्रहणमिति भावः । मात्रे इति । "यू" इत्यस्याऽभावे मातृ-ए इति स्थिते ऋकारान्तस्यापि घिसञ्ज्ञायाङ्घेर्ङिती॑ति गुणे अकारे रपरत्वे "मातरे" इति स्यात् । अत इदुताविति भावः । वस्तुतस्तु इदुताविति व्यर्थमेव, "मात्रे" इत्यत्र ऋकारान्तस्यापि घित्वे तुघेर्ङिती॑त्येव गुणसिद्धौ किं तेन  । 