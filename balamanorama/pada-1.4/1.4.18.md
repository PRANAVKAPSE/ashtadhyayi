---
index: 1.4.18
index_padded: 1.4.018
sutra: यचि भम्
vritti: balamanorama

---
<<यचि भम्>> - भसञ्ज्ञया पदसञ्ज्ञाबाधान्न जश्त्वमिति समाधातुं भसञ्ज्ञासूत्रमाह — यचि भं । य्च अश्चेति समाहाद्वन्द्वः ।स्वादिष्वसर्वनामस्थाने॑ इत्यनुवृत्तंयची॑त्यनेन विशेष्यते ।यस्मिन्विधि॑रिति तदादिविधिः । तदाह — यकारादिष्वित्यादिना । एवञ्च दत्-असित्यत्र "दत्" इत्यस्य भसञ्ज्ञया पदसञ्ज्ञाबाधान्न जश्त्वमिति भावः । ननु पदभसञ्ज्ञयोरिह समावेशः कुतो न स्यात् । नच॒विप्रतिषेधे परं कार्य॑मिति परैव भसञ्ज्ञा भवतीति वाच्यं, विरोध हि विप्रतिषेधः । 