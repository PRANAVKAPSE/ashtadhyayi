---
index: 3.3.154
sutra: सम्भवानेऽलमिति चेत्‌ सिद्धाप्रयोगे
vritti: balamanorama

---
<<सम्भवानेऽलमिति चेत् सिद्धाप्रयोगे>> - सम्भावने । अलमर्थोऽत्र प्रौढिरिति । पर्याप्तिरित्यर्थः । विपरिणम्यते इति । सम्भावने इति यत् सप्तम्यन्तं तदावर्त्त्य प्रथमया सम्भावनमिति च विपरिणम्यते, यत्तु अलमिति प्रथमान्तं तदावर्त्त्य सप्तम्या अलमि इति च विपरिणम्यत इत्यर्थः ।छान्दसं विभक्तिव्यत्ययमाश्रित्ये॑ति शेषः । तथा च सम्भावने इति सप्तम्यन्तं, सम्भावनमिति प्रथमान्तं च लभ्यते । तथा अलमिति प्रथमान्तमलभि इति सप्तम्यन्तं च लभ्यते । तत्र सम्भावने इति सप्तम्यन्तमर्थनिर्देशपरं । तदाह —  सम्भावनेऽर्थ लिङ्स्यादिति । उत्कटान्यतरकोटिकं ज्ञान सम्भावनमित्युच्यते । सम्भावनमितिप्रथमान्तं तु अलमिति प्रथमान्तेन विशेष्यते । इति र्हेतौ । तदाह —  तच्चेदिति । तत् = सम्भावनम्, अलं = पर्याप्तिहेतुकं चेदित्यन्वयः । षिधधातोज्र्ञानार्थकात्मतिबुद्धी॑त वर्तमाने कर्मणि क्ते सिद्धशब्दः । सिद्धे गम्यमानेऽप्यलमर्थे अप्रयोगो यस्य स सिद्धाऽप्रयोगस्तस्मिन्निति विग्रहः । अलमीति सप्तम्यन्तमत्र विशेष्यसमर्पकं सम्बध्यते । अलंशब्दप्रयोगं विनापि तदर्थे गम्यमाने इति यावत् । तदाह —  सिद्धाऽप्रयोगे सतीति ।अलमी॑ति शेषः । अपि गिरिमिति । बलवन्तं पुरुषमधिकृत्य अत्युक्तिरियम् । प्रायेण शिरसा गिरि भ#एत्तुमयं समर्थ इत्यर्थः । गिरिभेदसम्भावनस्य सामथ्र्यहेतुकत्वद्योतकोऽपिशब्दः । अत्र लिङ्निमित्तसत्त्वात् क्रियातिपत्तौ भूते लृङ् ।अलमिति सम्भावने सिद्धाऽप्रयोगश्चे॑दिति सुवचम् । 