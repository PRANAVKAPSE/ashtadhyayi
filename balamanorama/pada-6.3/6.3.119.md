---
index: 6.3.119
sutra: मतौ बह्वचोऽनजिरादीनाम्
vritti: balamanorama

---
<<मतौ बह्वचोऽनजिरादीनाम्>> - मतौ । मतुप्प्रत्यये परे बह्वचो दीर्घः स्यात्सञ्ज्ञायां, न त्वजिरादीनामित्यर्थः । अमरावतीति । इन्द्रनगर्याः सञ्ज्ञेयम् । अमरा अस्यां सन्तीति विग्रहः ।मादुपधायाश्चे॑ति,सञ्ज्ञाया॑मिति वा मस्य वः । अजिरवतीति । नदीविशेषस्य सञ्ज्ञेयम् । वलयवतीति । अनजिरादित्वेऽप्यसञ्ज्ञात्वान्न दीर्घ इति भावः ।