---
index: 2.3.47
index_padded: 2.3.047
sutra: सम्बोधने च
vritti: balamanorama

---
<<सम्बोधने च>> - सम्बोधने च । इहेति । सम्बोधनेऽधिके गम्येऽपि प्रथमा स्यादित्यर्थः । सम्बोधमभिमुखीकृत्य ज्ञापनम् । हे रामेति ।मां पाही॑ति शेषः । इह रामं प्रति मद्रक्षणं ज्ञाप्यम् । नचहे राजन्सार्वभौमो भव॑ इत्यत्र सार्वभौमशब्दादपि सम्बोधने प्रथमा स्यादिति वाच्यं, सम्यग्बोधनमेव हि सम्बोधनं, समित्युपसर्गबलात् । श्रोतरि विसिष्य राजत्वादिना ज्ञाते सत्येव तं प्रति कश्चिदर्थौ ज्ञापयितुं शक्यः, नान्यथा । ततश्च सम्बोधनविभक्तिरियमनुवाद्यविषयैवेति लभ्यते । न तु विधेयविषया । तथाच सार्वभौमत्वस्य विधेयस्य इदानीमसिद्धत्वेन अनुवाद्यत्वाऽभावान्न सार्वभौमशब्दात्सम्बोधनविभक्तिरिति मञ्जूषायां विस्तरः । [इति प्रथमा] ।