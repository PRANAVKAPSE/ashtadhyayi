---
index: 4.2.65
index_padded: 4.2.065
sutra: सूत्राच्च कोपधात्
vritti: nyasa

---
कोपधादिति वचनात् स्वरूपग्रहणं न भवतीत्यतः सूत्रवाचिनो ग्रहणं विज्ञायत इत्याह-- `सूत्रवाचिनः प्रतिपादिकात्` इति। `अष्टकम्` इति। अष्टावध्यायाः परिमाणमस्य। `तदस्य परिमाणम्` (5.1.57) इत्यनुवर्त्तमाने `सङ्ख्यायाः सञ्ज्ञासङ्घसूत्राध्ययनेषु` (5.1.58) इति च `सख्याया अतिशदन्तायाः कन्` (5.1.22) इति कन्।
`सङ्ख्याप्रकृतेरिति वक्तव्यम्` इति। सङ्ख्या प्कृतिर्यस्य प्रत्ययस्य स सङ्ख्याप्रकृतिः। तदन्तात् कोपधादुत्पन्नस्य लुब्भवतीत्येतदर्थरूपं वक्तव्यम्, व्याख्येमित्यर्थः। तत्रेदं व्याख्यानम्-- वेति वर्त्तते, सा च व्यवस्थितविभाषा, तेन सङ्ख्याप्रकृतेरेव भविष्यति, नान्यस्मादिति।
`प्चातुष्टयः-- काशिका, चतुष्टयः-पदमञ्जरी।फ्चातुष्टयम्` इति। चत्वारोऽवयवा अस्येति `सङ्ख्याया अवयवे तयप्` (5.2.42), `ह्रस्वात् तादौ तद्धिते` (8.3.99) इति मूर्धन्यः, षत्वं भवति। एतत् सङ्ख्याप्रकृतिप्रत्ययान्तम्, न तु कोपधम्, किं तर्हि ? योपधम्।।