---
index: 5.1.127
sutra: कपिज्ञात्योर्ढक्
vritti: nyasa

---
कपिशब्दात् `इगन्ताच्च लघुपूर्वात्` (5.1.131) इत्यणि प्राप्त इदं विधीयते। `यथासङ्ख्यम्` इत्यादि। तत्र `गुणवचनब्रह्मणादिभ्यः` (5.1.124) इत्यत्र यतासङ्ख्याभावः प्रतिपादितः। इहापि प्रतिपाद्यते। तत्रेदं प्रतिपादनम्--अत्र चकारोऽनुवर्त्तते, स चैकस्याः प्रकृतेर्भावे कर्मणि च ढग्विन्धिं समुच्चिनोति। तेन यथांसङ्ख्यं न भवति; अन्यथा हि समुच्ययो नोपपद्यते। अस्वरितत्वाद्वा यथासङ्ख्यं न भविष्यति, प्रतिपादितं हि पूर्वम्--`स्वरितत्वेन यथासङ्ख्यं भवति` इति। न चेह यथासङ्ख्यार्थं स्वरितत्वं प्रतिज्ञायते।।