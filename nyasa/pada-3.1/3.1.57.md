---
index: 3.1.57
index_padded: 3.1.057
sutra: इरितो वा
vritti: nyasa

---
इश्च रश्च इरौ, इतौ यस्य त इरित्। तत्रेकारस्य `उरजेषेऽजनुनासिक इत्` (1.3.2) इतीत्सञ्ज्ञा, रेफस्य `हलन्त्यम्` (1.3.3) इति।अथ वा इरित् यस्यैव समुदायस्य तत्येत्सञ्ज्ञा, न प्रत्येकमवयवस्य ? इरित्ययं समुदाय इत्सञ्ज्ञको यस्य स इरित्। समुदायस्येत्सञ्ज्ञाऽस्मादेव वचनाद्वेदितव्या। न ह्यन्येन केनचित् तस्येत्सञ्ज्ञा विहिता। `अभैत्सीत्` इति। `वदव्रज` (7.2.3) इत्यादिना वृद्धिः, `अस्तिसिचोऽपृक्ते` (7.3.96) इतीट्। `अरुद्ध, अभित्त` इति। स्वरितेत्त्वादात्मनेपदम्,पूर्ववत् सिचो लोपः।।