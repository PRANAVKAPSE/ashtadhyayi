---
index: 3.1.128
sutra: प्रणाय्योऽसंमतौ
vritti: padamanjari

---
  प्रणाय्योऽसम्मतौ॥ असम्मताविति बहुब्रीहित्याह---अविद्यमाना सम्मतिरस्मिन्निति। सम्मतिश्चात्र सम्मननं प्रीतिविषयभावोपगमनं कर्मव्यापारो विवक्ष्यते, न सम्मन्तृव्यापारः; तथा सत्यसम्मन्तरि निपातनप्रसङ्गात्, तस्य चानिष्टत्वादित्यभिप्रायेणाह----सम्मतता सम्मतिरिति। सम्मतिरमिलाषोऽप्युच्यत इति। भोगविषयोऽप्यादरः सम्मतिशब्देनोच्यते, तन्त्रेणेत्यर्थः॥