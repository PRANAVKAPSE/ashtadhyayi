---
index: 3.2.179
sutra: भुवः संज्ञान्तरयोः
vritti: padamanjari

---
भुवः सञ्ज्ञान्तरसोः।। धनिकाधमर्णयोरिति। यस्मै ऋणं धार्यते स धनिकः, यो धारयति सोऽधमर्णः, तयोरन्तरे मध्ये यस्तिष्ठति विश्वासार्थ स प्रतिभूरित्युच्यते। ग्रामयोरन्तरे यस्तिष्ठति तत्र न भवति। एतच्च द्दशिग्रहणानुवृत्तेर्लभ्यते। यद्येबम्, सञ्ज्ञेयं भवति, तत्र `सञ्ज्ञायाम्` इत्येव सिद्धम्? अत्राहुः-----यावद्भव्यभाविन्यः सञ्ज्ञा भवन्ति, प्रतिभूशब्दस्तु सत्येव तस्मिन्नृणप्रतिदाने निवर्तते।।