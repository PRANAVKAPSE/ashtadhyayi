---
index: 3.3.155
sutra: विभाषा धातौ सम्भावनवचनेऽयदि
vritti: tattvabodhini

---
<<विभाषा धातौ सम्भावनवचनेऽयदि>> - विभाषा धातौ । सम्भावनमुच्यते येन तत्सम्भावनवचनं, तस्मिन्धातौ । सम्भावनार्थकधातावित्यर्थः । भुञ्जीथास्त्वमिति । अत्र पूर्वेण नित्यो लिङ् । धातौ किम्  ।सम्भावनवचने स्वरूपग्रहणं माभूत् । कृते तु सम्भावनवचने तद्वाचकधातोरप्रयोगादिह विभाषा न भवति । भुञ्जीत भवान् । पूर्वेणाऽत्र नित्यो लिङ् ।