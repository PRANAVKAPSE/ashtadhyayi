---
index: 3.2.179
sutra: भुवः संज्ञाऽन्तरयोः
vritti: tattvabodhini

---
<<भुवः सञ्ज्ञाऽन्तरयोः>> - भुवः सञ्ज्ञा । धनिकेत्यादि । तेन ग्रामयोरन्तरे यस्तिष्ठति तत्र नेति भावः । एतच्च दृशिग्रहमाऽनुवृत्त्या लभ्यते । नन्वेवं प्रतिभूशब्द सञ्ज्ञेति फलितं, तत्रसञ्ज्ञाया॑मित्येव सिद्धं किमन्तरग्रहणेन  । अत्राहुः- यावद्द्रव्यभाविन्यः सञ्ज्ञाः । प्रतिभूशब्दस्तु सत्येव तस्मिन् ऋणप्रदानेन निवर्तत इत्युभयोर्भेद इति । शं सुखं भावयतीति शम्भुरित्यर्थाभ्युपगमेनाह —  अन्तर्भावितेति । शं भवति= सुखस्वरूपो भवतीति शम्भुरित्यन्ये । सं भवत्यस्मादिति व्युत्पत्तिस्तु अपादाने डुप्रत्ययाऽभावाच्चिन्त्येति माधवः ।