---
index: 1.1.45
index_padded: 1.1.045
sutra: इग्यणः सम्प्रसारणम्
vritti: tattvabodhini

---
<<इग्यणः सम्प्रसारणम्>> - इग्यणः । यणः स्थाने इति । विधिप्रदेशेषु सूत्रसाटकवद्भाविसञ्ज्ञाश्रयणान्नान्योन्याश्रयः । ननु यण्स्थानिकस्येकः सम्प्रसारणत्वेअदुहितचरा॑मित्यत्र लङो लकारस्य स्थाने उत्तमपुरुषैकवचनमिट्, तस्य यण्स्थानिकत्वेन सम्प्रसारणसञ्ज्ञायां सत्यांहलः॑इति दीर्घः स्यात्, तरपं प्रति लङ्न्तस्याऽङ्गत्वादिति चेत् । अत्र कैयटः — -यथासङ्ख्यसम्बन्धात्सम्प्रसारणसञ्ज्ञाऽत्र न भवतीति । नन्वनुवादे परिभाषाणामनुपस्थानात्कथमिह यथासङ्ख्यत्वलाभः । नचैवं स्थानेयोगोऽपि न लभ्येतेति वाच्यम्,षष्ठी स्थानेयोगे॑त्यत्रैतत्सूत्रमनुवत्र्तय व्याख्यायां तल्लभात् । अत्राहुः — तन्त्रावृत्त्याद्याश्रयणेनसम्प्रसारणस्ये॑ति सूत्रे तद्भावितग्रहणाददुहिकरामित्यत्रहलः॑इति लङः स्थामिकस्येटः सम्प्रसारणस्य दीर्घो न भवति, लङ्स्थानिकस्येटः सम्प्रसारणशब्देनाऽभावितत्वात्ष । नन्वेवमप्यक्षद्युवौ अक्षद्युव इत्यादावूठः सम्प्रसारणसञ्ज्ञायांसम्प्रसारणाच्चे॑ति पूर्वरूपं स्यादिति चेन्न,सम्प्रसारणपूर्वत्वे समानाङ्गग्रहणं कर्तव्य॑मिति वार्तिककृतोक्तत्वाद्वार्णादाङ्गस्य बलीयस्त्वाद्वा उवङेव स्यात् । अत्र नव्याः — ॒ष्यङः सम्प्रसारण॑मित्यादिविधिप्रदेशेष्वेवयण् इ॑गिति पठित्वा सम्प्रसारणसञ्ज्ञासूत्रं त्युक्तं शक्यमित्याहुः ।