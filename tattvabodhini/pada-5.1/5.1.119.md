---
index: 5.1.119
sutra: तस्य भावस्त्वतलौ
vritti: tattvabodhini

---
<<तस्य भावस्त्वतलौ>> - तस्य भावस्त्वतलौ । प्रकृतीति । न तु यः कश्चिद्धर्मः, घटत्वमित्यत्र द्रव्यत्वपृथिवीत्वादेरभानात् । गोर्भाव इति । इह गोशब्दोऽर्थपरः, शब्दस्वरूपपरो वेति पञ्चद्वयम् । यदाऽर्थपरस्तदा धर्मविशेषः प्रत्ययार्थः, स च धर्मत्वेनैव भासते ।प्रकृतिजन्ये॑त्यादिस्तु प्रयोगोपाधिः । यदा तु शब्दपरस्तदा तज्जन्यबोधप्रकारः प्रत्ययर्थः । स च धर्मविशेष एव ।पाचकत्व॑मित्यत्र तु कर्तृत्वरूपसम्बन्धः प्रकारः ।पच्यमानत्व॑मित्यत्र तु कर्मत्वरूपसम्बन्धः । तथाऔपगवत्व॑मित्यत्र जन्यत्वरूपसम्बन्धः प्रकारः ।राजपुरुषत्व॑मित्यत्र तु स्वरूपसम्बन्ध इत्याद्यह्रम् । एवं स्थिते हरिटीकायां यदुक्तङ्कृत्तद्धितसमासेभ्यः सम्बन्धाभिधानं भावप्रत्ययेनेति, तत्र नाऽपूर्वं शक्त्यन्तरं कल्प्यम् । उक्तरीत्यैव तत्राप्युपपत्तेरिति सङ्क्षेपः ।