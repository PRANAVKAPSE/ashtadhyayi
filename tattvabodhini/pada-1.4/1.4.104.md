---
index: 1.4.104
sutra: विभक्तिश्च
vritti: tattvabodhini

---
<<विभक्तिश्च>> - विभक्तिश्च । तिङ्स्त्रीणि त्रीणि — इत्यतस्तिङ्ग्रहणं व्यवहितमपि स्वरितत्वबलादनुवर्तते । सुपः इति च सन्निहितमित्यभिप्रेत्याहु — सुप्तिङाविति । तिङां विभक्तिसञ्ज्ञायाः प्रयोजनं न विभक्तौ तुस्माः इति । सुपां तु त्यदाद्यत्वादिकमपि । चकारः पुरुषवचनसञ्ज्ञाभ्यां समावेशार्थः । अन्यथा एकसञ्ज्ञाधिकारादेकवचनादिसञ्ज्ञाभिः सह वचनद्वयप्रामाण्यात्पर्यायः स्यात् । ततश्च रामेभ्यो नमाम इत्यादौ बहुवचनसञ्ज्ञापक्षे विभक्तित्वाऽभावात्सस्येत्सञ्ज्ञा स्यात् । इहापीति । अस्मिन्नपि तन्त्रे प्रातिपदिकार्थलिङ्गपरिमाणेत्यादावित्यर्थः ।