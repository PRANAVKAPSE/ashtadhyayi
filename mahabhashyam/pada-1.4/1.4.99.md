---
index: 1.4.99
index_padded: 1.4.099
sutra: लः परस्मैपदम्
vritti: mahabhashyam

---
 लः परस्मैपदम् लादेशे परस्मैपदग्रहणं पुरुषबाधितत्वात् दिह वचने हि सञ्ज्ञाबाधनम् ।। 1 ।। लादेशे परस्मैपदग्रहणं कर्तव्यम् । किं कारणम् ? पुरुषबाधितत्वात् । इह वचने हि सञ्ज्ञाबाधनम् । इह हि क्रियमाणेऽनवकाशा पुरुषसञ्ज्ञा परस्मैपदसञ्ज्ञां बाधेत । परस्मैपदसञ्ज्ञाऽप्यनवकाशा, सा वचनाद्भविष्यति । सावकाशा परस्मैपदसञ्ज्ञा । कोऽवकाशः ? शतृक्वसू। अवकाशः । सिचि वृद्धौ तु परस्मैपदग्रहणं ज्ञापकं पुरुषाऽबाधकत्वस्य ।। 3 ।। यदयं सिचिवृद्धिः परस्मैपदेषु [[7.2.1]] इति परस्मैपदग्रहणं करोति तज्ज्ञापयत्याचार्यः न पुरुषसञ्ज्ञा परस्मैपदसञ्ज्ञां बाधते इति ।। 99 ।। 