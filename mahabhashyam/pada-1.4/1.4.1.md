---
index: 1.4.1
index_padded: 1.4.001
sutra: आ कडारादेका संज्ञा
vritti: mahabhashyam

---
 आकडारादेका सञ्ज्ञा (241) किमर्थमिदमुच्यते ? अन्यत्र सञ्ज्ञासमावेशान्नियमार्थं वचनम् ।। 1 ।। अन्यत्र सञ्ज्ञासमावेशो भवति । क्वान्यत्र ? लोके व्याकरणे च । लोके तावत् -- इन्द्रः शक्रः पुरुहूतः पुरन्दरः कन्दुः कोष्ठः कुसूल इति । एकस्य द्रव्यस्य बह्वयः सञ्ज्ञा भवन्ति । व्याकरणेपि कर्तव्यं हर्तव्यमित्यत्र प्रत्ययकृत्कृत्यसञ्ज्ञानां समावेशो भवति । पाञ्ञ्चालः वैदेहः वैदर्भ इति प्रत्ययतद्धिततद्राजसञ्ज्ञानां समावेशो भवति । अन्यत्र सञ्ज्ञासमावेशादेतस्मात्कारणादाकडारादपि सञ्ज्ञानां समावेशः प्राप्नोति । इष्यते चैकैव सञ्ज्ञा स्यादिति । तच्चान्तरेण यत्नं न सिद्ध्यतीति नियमार्थं वचनम् । एवमर्थमिदमुच्यते । अस्ति प्रयोजनमेतत् । किं तर्हीति । कथं त्वेतत्सूत्रं पठितव्यम्, किम्म् आकडारादेका सञ्ज्ञाःथ्द्य;ति, आहोस्वित् प्राक्कडारात्परं कार्यमिति ? कुतः पुनरयं सन्देहः ? उभयथा ह्याचार्येण शिष्याः सूत्रं प्रतिपादिताः । केचिद् आकडारादेका सञ्ज्ञाःथ्द्य;ति। केचित् प्राक्कडारात्परं कार्यमिति । कश्चात्र विशेषः ? तत्रैकसञ्ज्ञाधिकारे तद्वचनम् ।। 2 ।। तत्रैकसञ्ज्ञाधिकारे तद्वक्तव्यम् । किम् ? एका सञ्ज्ञा भवतीति । ननु च यस्यापि परङ्कार्यत्वं तेनापि परग्रहणं कर्तव्यम् । परार्थं मम भविष्यति -- विप्रतिषेधे चःथ्द्य;ति । ममापि तर्ह्येकग्रहणं परार्थं भविष्यति -- सरूपाणामेकशेष एकविभक्तौ [[1.2.64]] इति । सञ्ज्ञाधिकारश्चायम् । तत्र किमन्यच्छक्यं विज्ञातुमन्यदतः सञ्ज्ञायाः । तत्रैतावद्वाच्यम् -- आकडारादेका। किम् ? एक सञ्ज्ञा भवतीति । अङ्गसञ्ज्ञया भपदसञ्ज्ञयोरसमावेशः ।। 3 ।। अङ्गसञ्ज्ञया भपदसञ्ज्ञायोः समावेशो न प्राप्नोति । सार्पिष्कः बार्हिष्कः। याजुष्कः। धानुष्कः। बाभ्रव्यः माण्डव्य इति । अनवकाशे भपदसञ्ज्ञे अङ्गसञ्ज्ञां बाधेयाताम् । परवचने हि नियमानुपपत्तेरुभयसञ्ज्ञाभावः । यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वे तस्य भपदसञ्ज्ञे पराऽङ्गसञ्ज्ञा । कथम् ? एवं स वक्ष्यति -- यस्मात्प्रत्ययविधिस्तदादि सुप्तिङन्तं पदम् । नः क्ये सिति च स्वादिष्वसर्वनामस्थाने यचि भम् । तस्यान्ते प्रत्ययेङ्गमिति । तत्रारम्भसार्मथ्याच्च भपदसञ्ज्ञे। परङ्कार्यत्वाच्चाङ्गसञ्ज्ञा भविष्यति । ननु च यस्याप्येकसञ्ज्ञाधिकारस्तस्याप्यङ्गसञ्ज्ञापूर्विके भपदसञ्ज्ञे । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । कर्मधारयत्वे तत्पुरुषग्रहणम् ।। 4 ।। कर्मधारयत्वे तत्पुरुषग्रहणं कर्तव्यम् -- तत्पुरुषः समानाधिकरणः कर्मधारय [[1.2.42]] इति । एक सञ्ज्ञाधिकार इति चोदितम् । अक्रियमाणे हि तत्पुरुषग्रहणे ह्यनवकाशा कर्मधारयसञ्ज्ञा तत्पुरुषसञ्ज्ञां बाधेत । परवचने हि नियमानुपपत्तेरुभयसञ्ज्ञाभावः । यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वा तस्य कर्मधारयसञ्ज्ञा परा तत्पुरुषसञ्ज्ञा । कथम् ? एवं स वक्ष्यति -- पूर्वकालैकसर्वजरत्पुराणनवकेवलाः समानाधिकरणेन कर्मधारय इति । एवं सर्वं कर्मधारयप्रकरणमनुक्रम्य तस्यान्ते श्रितादिभिस्तत्पुरुषः इति । तत्रारम्भसार्मथ्याच्च कर्मधारयसञ्ज्ञा, परङ्कार्यत्वाच्च तत्पुरुषसञ्ज्ञा भविष्यति । ननु च यस्याप्येकसञ्ज्ञाधिकारस्तस्यापि तत्पुरुषसञ्ज्ञापूर्विका कर्मधारयसञ्ज्ञा । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । तत्पुरुषत्वे द्विगुचग्रहणम् ।। 5 ।। तत्पुरुषत्वे द्विगुचग्रहणं कर्तव्यम् । तत्पुरुषः [[2.1.22]] द्विगुश्च (23) इति चकारः कर्तव्यः । अक्रियमाणे हि चकारग्रहणेऽनवकाशा द्विगुसञ्ज्ञा तत्पुरुषसञ्ज्ञां बाधेत । परवचने हि नियमानुपपत्तेरुभयसञ्ज्ञाभावः । यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वा तस्य द्विगुसञ्ज्ञा परा तत्पुरुषसञ्ज्ञा । कथम् ? एवं स वक्ष्यति -- तद्धितार्थोत्तरपदसमाहारे च [[2.1.51]] सङ्ख्यापूर्वो द्विगुः (52) इति । एवं सर्वं द्विगुप्रकरणमनुक्रम्य तस्यान्ते श्रितादिभिस्तत्पुरुषः इति । तत्रारम्भसार्मथ्याच्च द्विगुसञ्ज्ञा, -- - परङ्कार्यत्वाच्च तत्पुरुषसञ्ज्ञा भविष्यति । ननु च यस्याप्येकसञ्ज्ञाधिकारस्तस्यापि तत्पुरुषसञ्ज्ञापूर्विका द्विगुसञ्ज्ञा । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । गतिदिवः कर्महेतुमत्सु चग्रहणम् ।। 6 ।। गतिदिवःकर्महेतुमत्सु चग्रहणं कर्तव्यम् ।। उपसर्गाः क्रियायोगे [[1.4.59]] गतिश्च (60) इति चकारः कर्तव्यः । अक्रियमाणे हि चकारेऽनवकाशोपसर्गसञ्ज्ञा गतिसञ्ज्ञां बाधेत । परवचने हि नियमानुपपत्तेरुभयसञ्ज्ञाभावः । यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वा तस्योपसर्गसञ्ज्ञा परा गतिसञ्ज्ञा। तत्राम्भसार्मथ्याच्चोपसर्गसञ्ज्ञा, परङ्कार्यत्वाच्च गतिसञ्ज्ञा भविष्यति।    ननु च यस्याप्येकसञ्ज्ञाधिकारस्तस्याऽप्युपसर्गसञ्ज्ञापूर्विका गतिसञ्ज्ञा । कथम्? अनुवृत्तिः क्रियते।   पर्यायः प्रसज्येत। एका सञ्ज्ञेति वचनान्नास्ति यौगपद्येन सम्भवः। गतिसञ्ज्ञाप्यनवकाशा वचनाद्भविष्यति। सावकाशा गतिसञ्ज्ञा। कोऽवकाशः? ऊर्यादीन्यवकाशः। प्रादीनां या गतिसञ्ज्ञा सानवकाशा गति।        दिवः कर्म -- साधकतमं करणम् [[1.4.42]] दिवः कर्म च (43) इति चकारः कर्तव्यः । अक्रियमाणे हि चकारेऽनवकाशा कर्मसञ्ज्ञा करणसञ्ज्ञां बाधेत । परवचने हि नियमानुपपत्तेरुभयसञ्ज्ञाभावः ।। यस्य पुनः परङ्कार्यत्वं नियमानुपपत्तेस्तस्योभियोः सञ्ज्ञयोर्भावः सिद्धः । कथम् ? पूर्वा तस्य कर्मसञ्ज्ञा, परा करणसञ्ज्ञा । कथम् ? एवं स वक्ष्यति -- दिवः साधकतमं कर्म । ततः करणम् । करणसञ्ज्ञं च भवति साधकतमम् । दिव इति निवृत्तम् । तत्रारम्भसार्मथ्याच्च कर्मसञ्ज्ञा परङ्कार्यत्वाच्च करणसञ्ज्ञा भविष्यति ।। ननु च यस्याप्येकसञ्ज्ञाधिकारस्तस्यापि करणसञ्ज्ञापूर्विका कर्मसञ्ज्ञा । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । दिवः कर्म । हेतुमत्। स्वतन्त्रः कर्ता [[1.4.54]] तत्प्रयोजको हेतुश्च (55) इति चकारः कर्तव्यः । अक्रियमाणे हि चकारेऽनवकाशा हेतुसञ्ज्ञा कर्तृसञ्ज्ञां बाधेत । परवचने हि नियमानुपपत्तेरुभयसञ्ज्ञाभावः ।। यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वा तस्य हेतुसञ्ज्ञा, परा कर्तृसञ्ज्ञा । कथम् ? एवं स वक्ष्यति -- स्वतन्त्रः प्रयोजको हेतुरिति । ततः कर्ता । कर्तृसञ्ज्ञश्च भवति स्वतन्त्रः । प्रयोजकःथ्द्य;ति निवृत्तम् । तत्रारम्भसार्मथ्याच्च हेतुसञ्ज्ञा, परङ्कार्यत्वाच्च कर्तृसञ्ज्ञा भविष्यति ।। ननु च यस्याप्येकसञ्ञ्ज्ञाधिकारस्तस्यापि कर्तृसञ्ज्ञापूर्विका हेतुसञ्ज्ञा । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । गुरुलघुसञ्ज्ञे नदीघिसञ्ज्ञे ।। 7 ।। गुरुलघुसञ्ज्ञे नदीघिसञ्ज्ञे बाधेयाताम् । गार्गीबन्धुः वात्सीबन्धुः । वैनम् विविनय्य । परवचने हि नियमानुपपत्तेरुभयसञ्ज्ञाभावः ।। यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः । कथम् ? पूर्वे तस्य नदीधिसञ्ज्ञे, परे गुरुलघुसञ्ज्ञे । तत्रारम्भसार्मथ्याच्च नदीघिसञ्ज्ञे, परङ्कार्यत्वाच्च गुरुलघुसञ्ज्ञे भविष्यतः ।। ननु च यस्याप्येकसञ्ज्ञाधिकारस्तस्यापि नदीघिसञ्ज्ञापूर्विके गुरुलघुसञ्ज्ञे । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । परस्मैपदसञ्ज्ञां पुरुषसञ्ज्ञा ।। 8 ।। परस्मैपदसञ्ज्ञां पुरुषसञ्ज्ञा बाधेत। परवचने हि नियमानुपपत्तेरुभयसञ्ज्ञाभावः ।। यस्य पुनः परङ्कार्यत्वं नियमानुपपत्तेस्तस्योभयोः सञ्ज्ञयोर्भावः सिद्धः कथम् ? पूर्वा तस्य पुरुषसञ्ज्ञा परा परस्मैपदसञ्ज्ञा । कथम् ? एवं स वक्ष्यति -- तिङस्त्रीणित्रीणि प्रथममध्यमोत्तमा इति । एवं सर्वं पुरुषनियममनुक्रम्य तस्यान्ते लः परस्मैपदमिति । तत्रारम्भसार्मथ्याच्च पुरुषसञ्ज्ञा, परङ्कार्यत्वाच्च परस्मैपदसञ्ज्ञा भविष्यति ।। ननु च यस्याप्येकसञ्ज्ञाधिकारस्तस्यापि परस्मैपदसञ्ज्ञापूर्विका पुरुषसञ्ज्ञा । कथम् ? अनुवृत्तिः क्रियते । पर्यायः प्रसज्येत । एका सञ्ज्ञेति वचनान्नास्ति यौगपद्येन सम्भवः । परस्मैपदसञ्ज्ञाप्यनवकाशा सा वचनाद्भविष्यति । सावकाशा परस्मैपदसञ्ज्ञा । कोऽवकाशः ? शतृक्वसू अवकाशः। परवचने सिति पदं भम् ।। 9 ।। परवचने सिति पदं भसञ्ज्ञमपि प्राप्नोति । अयं ते योनिर्ॠत्वियः । प्रजां विन्दाम ऋत्वियः । आरम्भसार्मथ्याच्च पदसञ्ज्ञा, परङ्कार्यत्वाच्च भसञ्ज्ञा प्राप्नोति । गतिबुद्ध्यादीनां ण्यन्तानां कर्म कर्तृसञ्ज्ञम् ।। 10 ।। गतिबुद्ध्यादीनां ण्यन्तानां कर्म कर्तृसञ्ज्ञमपि प्राप्नोति। आरम्भसार्मथ्याच्च कर्मसञ्ज्ञा, परङ्कार्यत्वाच्च कर्तृसञ्ज्ञा प्राप्नोति । नैष दोषः । आचार्यप्रवृत्तिर्ज्ञापयति -- न कर्म सञ्ज्ञायां कर्तृसञ्ज्ञा भवतीति। यदयं हृकोरन्यतरस्याम् [[1.4.53]] इत्यन्तरस्याङ्ग्रहणं करोति । शेषवचनं च घिसञ्ज्ञानिवृत्त्यर्थम् ।। 11 ।। शेषवचनं च कर्तव्यम् -- शेषो घ्यसखि [[1.4.7]] इति । किं प्रयोजनम् ? घिसञ्ज्ञानिवृत्त्यर्थम् । नदीसञ्ज्ञायां घिसञ्ज्ञा मा भूदिति । शकट्यै पद्धत्यै बुद्धयै धेन्वै । इतरथा हि परङ्कार्यत्वाच्च घिसञ्ज्ञा आरम्भसार्मथ्याच्च ङिति ह्रस्वश्च [[1.4.6]] इति नदीसञ्ज्ञा । न वाऽसम्भवात् ।। 12 ।। न वा कर्तव्यम् । नदीसञ्ज्ञायां घिसञ्ज्ञा कस्मान्न भवति ? असम्भवात् । कोसावसम्भवः ? ह्रस्वलक्षणा हि नदीसञ्ज्ञा घिसञ्ज्ञायां च गुणः। ह्रस्वलक्षणा हि नदीसञ्ज्ञा, घिसञ्ज्ञायां च गुणेन भवितव्यम् । तत्र वचनप्रामाण्यान्नदीसञ्ज्ञायां घिसञ्ज्ञाभावः । तत्र वचनप्रामाण्यान्नदीसञ्ज्ञायां घिसञ्ज्ञा न भविष्यति । किं कारणम् ? आश्रयाभावात् । आश्रयाभावान्नदीसञ्ज्ञायां घिसञ्ज्ञानिवृत्तिरिति चेद्यणादेशाभावः ।। 13।। आश्रयाभावान्नदीसञ्ज्ञायां घिसञ्ज्ञानिवृत्तिरिति चेदेवमुच्यते यणादेशोऽपि न प्राप्नोति ।। नैष दोषः । नद्याश्रयत्वाद्यणादेशस्य ह्रस्वस्य नदीसञ्ज्ञाभावः ।। 14 ।। नद्याश्रयो यणादेशः । यदा नदीसञ्ज्ञया घिसञ्ज्ञा बाधिता तत उत्तरकालं यणादेशेन भवितव्यम् । नद्याश्रयत्वाद्यणादेशस्य ह्रस्वस्य नदीसञ्ज्ञा भविष्यति । बहुव्रीह्यर्थं तु ।। 15 ।। बहुव्रीहिप्रतिषेधार्थं तु शेषग्रहणं कर्तव्यम् -- शेषो बहुव्रीहिः[[2.2.23]] इति । किं प्रयोजनम् ? प्रयोजनमव्ययीभावोपमानद्विगुकृल्लोपेषु ।। 16 ।। अव्ययीभाव -- उन्मत्तगङ्गम् लोहितगङ्गम् । उपमान -- शस्त्रीश्यामा कुमुदश्येनी । द्विगु -- पञ्चगवं दशगवम्। कृल्लोपे -- निष्कौशाम्बिः निर्वाराणसिः । तत्र शेषवचनाद्दोषः सङ्ख्यासमानाधिकरणनञ्ञ्समासेषु बहुव्रीहिप्रतिषेधः ।। 17 ।। तत्र शेषवचनाद्दोषो भवति । सङ्ख्यासमानाधिकरणनञ्ञ्समासेषु बहुव्रीहेः प्रतिषेधः प्राप्नोति । सङ्ख्या -- द्वीरावतीको देशः, त्रीरावतीको देशः । समानाधिकरण -- वीरपुरुषको ग्रामः । नञ्ञ्समासे -- अब्राह्मणको देशः, अवृषलको देशः । कृल्लोपे च शेषवचनात्प्रादिभिर्न बहुव्रीहिः ।। 18 ।। कृल्लोपे च शेषवचनात्प्रादिभिर्बहुव्रीहिर्न प्राप्नोति । प्रपतितपर्णः प्रपर्णकः । प्रपतिपलाशः प्रपलाशक इति। अथैकसञ्ज्ञाधिकारे कथं सिद्ध्यति ? एकसञ्ज्ञाधिकारे विप्रतिषेधाद्बहुव्रीहिः ।। 19 ।। एकसञ्ज्ञाधिकारे विप्रतिषेधाद्बहुव्रीहिर्भविष्यति । एकसञ्ज्ञाधिकारे विप्रतिषेधाद्बहुव्रीहिरिति चेत्क्तार्थे प्रतिषेधः ।। 20 ।। एकसञ्ज्ञाधिकारे विप्रतिषेधाद् बहुव्रीहिरिति चेत्क्तार्थे प्रतिषेधो वक्तव्यः । निष्कौशाम्बिः निर्वाराणसिः ।। तत्पुरुषोऽत्र बाधको भविष्यति । तत्पुरुष इति चेदन्यत्र क्तार्थात्प्रतिषेधः ।। 21 ।। तत्पुरुष इति चेदन्यत्र क्तार्थात्प्रतिषेधो वक्तव्यः । प्रपतितपर्णः प्रपर्णकः । प्रपतितपलाशः प्रपलाशक इति । सिद्धं तु प्रादीनां क्तार्थे तत्पुरुषवचनात् ।। 22 ।। सिद्धमेतत् । कथम् ? प्रादीनां क्तार्थे तत्पुरुषो भवतीति वक्तव्यम् । कानि पुनरस्य योगस्य प्रयोजनानि ? प्रयोजनं ह्रस्वसञ्ज्ञां दीर्घप्लुतौ ।। 23 ।। ह्रस्वसञ्ज्ञां दीर्घप्लुतसञ्ज्ञे बाधेते । तिङ्सार्वधातुकं लिङ्लिटोरार्धधातुकम् ।। 24 ।। तिङ्सार्वधातुकसञ्ज्ञां लिङ्टोरार्धधातुकसञ्ज्ञा बाधते । अपत्यं वृद्धं युवा ।। 25 ।। अपत्यं वृद्धं युवसञ्ज्ञा बाधते । घिन्नदी ।। 26 ।। धिसञ्ज्ञां नदीसञ्ज्ञा बाधते । लघु गुरु ।। 27 ।। लघुसञ्ज्ञां गुरुसञ्ज्ञा बाधते। पदं भम् ।। 28 ।। पदसञ्ज्ञां भसञ्ज्ञा बाधते । अपदानमुत्तराणि ।। 29 ।। अपदानसञ्ज्ञामुत्तराणि कारकाणि बाधन्ते। क्व ? धनुषा विध्यति, कंसपात्र्यां भुङ्क्ते, गां दोग्धि, धनुर्विध्यति ।  धनुषा विध्यतीत्यपाययुक्तत्वाच्च ध्रुवमपायेऽपादानम् [[1.4.24]] इत्यपादानसञ्ज्ञा प्राप्नोति, साधकतमं करणम् (42) इति च करणसञ्ज्ञा । परा, सा भवति । कंसपात्र्यां भुङ्क्ते इत्यत्रापाययुक्तत्वाच्च ध्रुवमपायेऽपादानमित्यपादानसञ्ज्ञा प्राप्नोति। आधारोऽधिकरणम् (45) इति चाऽधिकरणसञ्ज्ञा । सा परा, भवति । गां दोग्धीत्यत्रापाययुक्तत्वाच्चाऽपादानसञ्ज्ञा प्राप्नोति। कर्त्तुरीप्सिततमं कर्म (49) इति कर्मसञ्ज्ञा । सा परा,भवति । धनुर्विध्यतीत्यत्रापाययुक्तत्वाच्चापादानसञ्ज्ञा प्राप्नोति। स्वतन्त्रः कर्ता (54) इति कर्तृसञ्ज्ञा । सा परा भवति । क्रुधद्रुहोरुपसृष्टयोः कर्म सम्प्रदानम् ।। 30 ।। क्रुधद्रुहोरुपसृष्टयोः कर्मसञ्ज्ञा सम्प्रदानसज्ञां बाधते। . करणं पराणि ।। 31 ।। करणसञ्ज्ञा पराणि कारकाणि बाधन्ते । क्व ? धनुर्विध्यति, असिश्छिनत्तीति । अधिकरणं कर्म ।। 32 ।।    अधिकरणसञ्ज्ञां कर्मसञ्ज्ञा बाध्यते । क्व? गेहं प्रविशतीति । अधिकरणं कर्ता स्थाली पचति ।। 33 ।। अधिकरणसञ्ज्ञां कर्तृसञ्ज्ञा बाधते। क्व ? स्थाली पचतीति । अध्युपसृष्टं कर्म ।। 34 ।। अध्युपसृष्टं कर्माऽधिकरणसञ्ज्ञां बाधते। गत्युपसर्गसञ्ज्ञे कर्मप्रवचनीयसञ्ज्ञा ।। 35 ।। गत्युपसर्गसञ्ज्ञे कर्मप्रवचनीयसञ्ज्ञा बाधते । परस्मैपदमात्मनेपदम् ।। 36 ।। परस्मैपदसञ्ज्ञामात्मनेपदसञ्ज्ञा बाधते । समाससञ्ज्ञाश्च ।। 37 ।। समाससञ्ज्ञाश्च या याः परा अनवकाशाश्च, तास्ताः पूर्वाः सावकाशाश्च बाधन्ते । अर्थवत्प्रातिपदिकम् ।। 38 ।। अर्थवत्प्रातिपदिकसञ्ज्ञं भवति । गुणवचनं च ।।39 ।। गुणवचनसञ्ज्ञं च भवत्यर्थवत् । समासकृत्तद्धिताव्ययसर्वनामासर्वलिङ्गा जातिः ।। 40 ।। समास -- समाससञ्ज्ञा च वक्तव्या । कृत्-कृत्सञ्ज्ञा च वक्तव्या । तद्धित-तद्धितसञ्ज्ञा च वक्तव्या । अव्यय -- अव्ययसञ्ज्ञा च वक्तव्या । सर्वनाम -- सर्वनामसञ्ज्ञा च वक्तव्य । असर्वलिङ्गा जातिरित्येतच्च वक्तव्यम् । सङ्ख्या ।। 41 ।। सङ्ङ्ख्यासञ्ज्ञा च वक्तव्या । डु च ।। 42 ।। डुसञ्ज्ञा च वक्तव्या ।। का पुनर्डुसञ्ज्ञा ? षट्सञ्ज्ञा । एकद्रव्योपनिवेशिनी सञ्ज्ञा ।। 43 ।। एकद्रव्योपनिवेशिनी सञ्ज्ञेत्येतच्च वक्तव्यम् । किमर्थमिदमुच्यते। यथान्यास एव भूयिष्ठाः सञ्ज्ञाः क्रियन्ते ? सन्ति चैवात्र काश्चिदपूर्वाः सञ्ज्ञाः । अपि चैतेनानुपूर्व्येण सन्निविष्टानां बाधनं यथा स्यात् । गुणवचनसञ्ज्ञायाश्चैताभिः सञ्ज्ञाभिर्बाधनं यथा स्यादिति ।। 1 ।। 