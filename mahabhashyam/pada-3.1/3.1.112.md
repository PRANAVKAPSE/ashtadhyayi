---
index: 3.1.112
sutra: भृञोऽसंज्ञायाम्
vritti: mahabhashyam

---
 भृञ्ञोऽसञ्ज्ञायाम् (729) (449 क्यप्प्रत्ययविधिसूत्रम्।। 3 । 1 6 आ.12) (आक्षेपभाष्यम्) असञ्ज्ञायामिति किमर्थम्। (समाधानभाष्यम्) भार्या। (1951 आक्षेपवार्तिकम्।। 1 ।।) - भृञ्ञः सञ्ज्ञाप्रतिषेधे स्त्रियामप्रतिषेधोऽन्येन विहितत्वात्- (भाष्यम्) भृञ्ञः सञ्ज्ञाप्रतिषेधे स्त्रियामप्रतिषेधः। अनर्थकः प्रतिषेधः अप्रतिषेधः। किं कारणम्?। अन्येन विहितत्वात्। अन्येन लक्षणेन स्त्रियां क्यब्विधीयते सञ्ज्ञायां समजनिषदनिपदमनविदषुञ्ञ्शीङ्भृञ्ञिणः इति।। (प्रत्याक्षेपभाष्यम्) प्रतिषेध इदानीं किमर्थः स्यात्?। (1952 प्रत्याक्षेपसमाधानवार्तिकम्।। 2 ।।) - प्रतिषेधः किमर्थ इति चेदस्त्रीसञ्ज्ञाप्रतिषेधार्थः- (भाष्यम्) प्रतिषेधः किमर्थ इति चेद्, अस्त्रीसञ्ज्ञाऽस्ति। तदर्थः प्रतिषेधः स्यात् --- भार्या नामक्षत्रियाः। (1953 समाधानवार्तिकम्।। 3 ।।) - सिद्धं तु स्त्रियां सञ्ज्ञाप्रतिषेधात्- (भाष्यम्) सिद्धमेतत्। कथम्?। स्त्रियां सञ्ज्ञाप्रतिषेधो वक्तव्यः। सञ्ज्ञायां समजनिषदनिपतमनविदषुञ्ञ्शीङ्भृञ्ञिणः। ततो न स्त्रियां भृञ्ञः इति।। (आक्षेपभाष्यम्) सिध्यति। सूत्रं तर्हि भिद्यते।। (सिद्धान्तिभाष्यम्) यथान्यासमेवास्तु।। (दूषणस्मारणभाष्यम्) ननु चोक्तम् --- - भृञ्ञः सञ्ज्ञाप्रतिषेधे स्त्रियामप्रतिषेधोऽन्येन विहितत्वाद् इति।। (दूषणोद्धारभाष्यम्) नैष दोषः। भावे इति तत्रानुवर्तते। कर्मसाधनश्चायम्।। (भाष्यम्) अथ वा य एते सञ्ज्ञायां विधीयन्ते, तेषु नैवं विज्ञायते --- सञ्ज्ञायामभिधेयायामिति। किं तर्हि?। प्रत्ययान्तेन चेत्सञ्ज्ञा गम्यत इति।। (पक्षान्तरभाष्यम्) अपर आह --- - (1954 आक्षेपश्लोकवार्तिकम्।। 4 ।।) - सञ्ज्ञायां पुंसि दृष्टत्वान्न ते भार्या प्रसिध्यति- (1955 समाधानश्लोकवार्तिकम्।। 5 ।।) - स्त्रियां भावाधिकारोस्ति तेन भार्या प्रसिध्यति - (व्याख्याभाष्यम्) भाव इति तत्र वर्तते। कर्मसाधनश्चायम्। (1956 समाधानान्तरश्लोकवार्तिकम्।। 6 ।।) - अथ वा बहुलं कृत्याः सञ्ज्ञायामिति तत्स्मृतम्- (व्याख्याभाष्यम्) अथ वा कृत्यल्युटो बहुलमिति एवमत्रापि ण्यद्भविष्यति। (1957 दृष्टान्तश्लोकवार्तिकम्।। 7 ।।) - यथा यत्यं यथा जन्यं यथा भित्तिस्तथैव सा - (1958 वार्तिकम्।। 8 ।।) - समश्च बहुलम्- (भाष्यम्) समश्च बहुलमुपसङ्ख्यानं कर्तव्यम्। सम्भृत्या एव सम्भाराः। सम्भार्या एव सम्भाराः।। भृञ्ञोसञ्ज्ञायाम्।। 112 ।। 