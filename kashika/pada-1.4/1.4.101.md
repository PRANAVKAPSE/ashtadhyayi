---
index: 1.4.101
sutra: तिङस् त्रीणि त्रीणि प्रथममध्यमौत्तमाः
vritti: kashika

---
तिङो ऽष्टादश प्रत्ययाः। नव परस्मैपदसञ्ज्ञकाः, नवाऽत्मनेपदसञ्ज्ञकाः। तत्र परस्मैप्रदेषु त्रयस्त्रिकाः यथाक्रमं प्रथममध्यमौत्तमसञ्ज्ञा भवन्ति। तिप्, तस्, झि इति प्रथमः। सिप्, थस्, थ इति मद्यमः। मिप्, वस्, मसिति उत्तमः। आत्मनेपदेषु त, आताम्, झ इति प्रथमः। थास्, आथाम्, ध्वम् इति मध्यामः। इट्, वहि, महिङिति उत्तमः। प्रथममध्यमौत्तमप्रदेशाः शेषे प्रथमः (1.4.108) इत्येवम् आदयः।