---
index: 1.3.1
index_padded: 1.3.001
sutra: भूवादयो धातवः
vritti: kashika

---
भू इत्येवम् आदयः शब्दाः क्रियावचना धातुसञ्ज्ञा भवन्ति। भू भवति। एध एधते। स्पर्ध स्पर्धते। धातुशब्दः पूर्वाचार्यसञ्ज्ञा। ते च क्रियावचनानां सञ्ज्ञां कृतवन्तः। तदिह अपि पूर्वाचर्यसञ्ज्ञाश्रयणात् क्रियावाचिनाम् एव भूवादीनां धातुसञ्ज्ञा विधीयते। भूवादीनां वकारो ऽयं मङ्गलार्थः प्रयुज्यते। भूवो वार्थं वदन्ति इति भ्वर्था वा वादयः स्मऋताः। धातुप्रदेशाः धातोः (3.1.91) इत्येवम् आदयः।