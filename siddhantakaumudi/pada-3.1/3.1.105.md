---
index: 3.1.105
sutra: अजर्यं संगतम्‌
vritti: siddhantakaumudi
vrittiindex: 2853

---
नञ्पूर्वाज्जीर्यतेः कर्तरि यत् सङ्गतं येद्विशेष्यम् । न जीर्यतीत्यजर्यम् । तेन सङ्गतमार्येण रामाजर्यं कुरु द्रुतमिति भट्टिः । मृगैरजर्यं जरसोपदिष्टमदेहबन्धाय पुनर्बबन्धेत्यत्र तु सङ्गतमिति विशेष्यमध्याहार्यम् । सङ्गतं किम् । अजरिता कम्बलः । भावे तु सङ्गतकर्तृकेऽपि ण्यदेव । अजार्यं सङ्गतेन ॥