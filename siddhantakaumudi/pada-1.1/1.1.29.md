---
index: 1.1.29
index_padded: 1.1.029
sutra: न बहुव्रीहौ
vritti: siddhantakaumudi
vrittiindex: 222

---
बहुव्रीहौ चिकीर्षते सर्वनामसञ्ज्ञा न स्यात् । त्वकं पिता यस्य स त्वत्कपितृकः । अहकं पिता यस्य स मत्कपितृकः । इह समासात्प्रागेव प्रक्रियावाक्ये सर्वनामसञ्ज्ञा निषिध्यते । अन्यथां लौकिके विग्रहवाक्ये इव त्राप्यकच् प्रवर्तेत । स च समासेऽपि श्रूयेत । अतिक्रान्तो भवकन्तमतिभवकानितिवत् । भाष्यकारस्तु त्वकत्पितृको मकत्पितृक इति रूपे इष्टापत्तिं कृत्वैतत्सूत्रं प्रत्याचख्यौ । यथोत्तरं मुनीनां प्रामाण्यम् ॥_सञ्ज्ञोपसर्जनीभूतास्तु न सर्वादयः_ (वार्तिकम्) ॥ महासञ्ज्ञाकरणेन तदनुगुणानामेव गणे सन्निवेशात् । अतः सञ्ज्ञाकार्यमन्तर्गणकार्यं च तेषां न भवति । सर्वो नाम कश्चित्तस्मै सर्वाय देहि । अतिक्रान्तः सर्वमतिसर्वस्तस्मै अतिसर्वाय देहि । अतिकतरं कुलम् । अतितत् ॥